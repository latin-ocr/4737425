 

-15-

Argumentis minime sufficientibus H. versum ita mutare vult:
Ptosapiam usque ab abavo atque atavo proferens.
Sed iam argumenta ab hoc viro docto prolata accuratius perquiram.
l. Havet putat „avo“ corruptum esse ex „abavo“ propterea „'quand on veut
exposer une parente entre cousinS‚ remonter a l'„avus“ est un minimum“.
At contra dicendum est substantivum ,‚avus“ hoc loco plane accomodatum
esse, nam Phormio dicit: Si talentum rem reliquisset decem, omnem progeniem
usque (2deinceps) proferres ab avo et ab atavo, vel ab avo proferres usque
ad atavum. Avum enim Demipho potius cognoverit quam abavum itaque
avum primo loco nominavit. ν
2. H. iudicat „vestram“ esse vocem ambiguam, cum et „tuos et tuorum
consanguineos“ significet et „tuos et Stilponis consanguineos“; ‚,vestra“ autem
omnino non nos dubitantes facit, sed notionem habet „communis vestra stirps“.
3. Havet dicit ,‚progeniem“ falso sumptam esse, cum hoc uno loco „progenies“
notione concreta „les ascendants“ usurpetur. Nos quidem non commovemur,
ut hoc verbum ibi concreta notione adhibitum esse putemus. Nonne simplicius
est ei ut abstracto sententiam familiae vel gentis supponere. Cf. Cic. Tusc.
1. 12: Antiquitas quo propius aberat ab ortu et clivina progenie, hoc melius.
Cic. de re publ. ll. 12: Nostri illi etiam tum agrestes viderunt, virtutem et

’ sapientiam regalem, non progeniem quaeri oportere; de re publ. 11. 24: Ut

a prima congressione maris et feminae, deinde a progenie et cognatione
ordiar. Verg. Aen. 1. 19: Progeniem sed enim Troiano a sanguine duci.

Si apud Terentium neque progenies neque prosapia iterum legitur,
quo iure vocem „progenies“ libris traditam verbo ,‚prosapia“ nobis postponere
licet‘? An quod „prosapia“ in Plauti comoediis semel invenitur?

Havet locutionem „ab avo atque atavo“ ‘mutare vult in „ab abavo
atque atavo“; hac re metricae exoriuntur difficultates, cum duas syllabas in
hoc versu habeamus supervacaneas. Cui rei sanandae H. pro leviore sua
emendandi ratione facile invenit consilium: pronomen „vestram“ est verbum
suppletum ab interpolatore ob eamque rem eiciendum. Suppletum autem hoc
verbum Havetio esse videtur, quod omnes libri „vestram“ praebent, non
„vostram‘¹! Quae causa nobis non sufficiet, cum antiqui in recta scribendi
ratione non tam severas leges secuti sint atque nos. Jam Terenti aetate pro
syllaba „vo“‚ quam litterae r, s, t sequuntur, syllaba „ve“ scripta videtur.
(Confer Hauler ³ p. 57 seqq.)

Quibus causis commoti lectionem traditam servabimus.

397.

393 At si talentum rem reliquisset decem. . . .
396 lta ut dicis! Ego tum, quom advenissem, qui mihi
Cognata ea esset, dicerem: itidem tu face
Cedo, qui est cognata?
Hoc in versu H. verba „cognata ea“ in unum verbum „cognatio“
contraxit, cum Demiphonti propinquitas cum consanguineo mortuo probanda
sit. Mihi ‘quidem sententia loci alio spectare videtur. Imprimis enim id

’” agitur, ut propinquitas puellae declaretur, quam solam Demipho cogitat. Quam

ob rem genere feminino utitur „cognata“, non cognatus, quod per se legem
logicam magis exprimeret. Sed iam iterum atque saepius falsam Havetii sententiam
adnotavi, qua nimis vehementer et iniuria Terentio tribuerit rationem logicam.

