     

 

„17-

Ferundum feres: tuis par factis feceris.
ln quo versu ,‚teres“ brevibus syllabis metiendum est. Quod apud

” Terentium medio in versu nusquam nobis incurrit, id, quod H. ipse concedit.
„Par“ autem coniectura est ex Havetii solius sententia educta, quae omnino
critica confirmata ratione eget, quam iure abicere debemus

Phaedria tibi adest. — U‘ffiamffl Eccum ab sua palaestra exit toras.

485—486 Dorio, audi, obsecro. —- Non audio. —- Parumper. — Quin omitte me.

Audi, quod dicam. — At enirn taedet iam audire eadem miliens.

Verbum ‚,parumper“ H. putat esse initium enuntiati, quod a Dorione,
homine impatientissimo, interpellatur. Quod et mea ex opinione fieri potest.
Minus veri simile autem mihi videtur in locutione „quod dicam“.

Nam mihi non est perspicuum, cur non liceat dici „audi, quod dicam;“
et ceteram formam versus ab Haulero et iam ante ab Umpf. receptam teneo.
„Exit foras“ hoc loco non necesse est notionem habere Phaedriam e domo
egredientem aspici, sed eum locutione „ab palaestra“ coniunctum significat
„venit ab palaestra,“ 1) id est; directio ab aliquo loco significatur. Quam
ob rem nobis non licet verba „exit foras“ eicere eorumque loco verba „Dorio

-audi“ recipere.

492.
Ei, metuo lenonem, ne quid suo suat capiti . . . — {dem ego vereor.
Non(dum) mihi credis? -— Hariolare. — Sin fidem do? — Fabulae

Jn hoc versu curn codex A exhibeat „nondum“, ceteri libri praebent
,‚non“, quod verbum tenebimus, cum particulam „dum“ facile ut glossam
in codicem A irrepere potuisse putemus. (cf. Hauler p. 205 ad. v. 491).
Sententia verborum ‚,non mihi credis“ tam perlucida mihi videtur, ut animum
non perducere possim, ut „non“ eiciam et „dum“ recipiam. Eodem modo
non intellegendum est, cur particula ,‚sin“ hoc loco rara notione „si non“
usurpata sit. Sed et hoc loco animadvertimus, qua violentia atque vi Ha·
vetius in versibus critice tractandis egerit, ut leges suas ab ipso constitutas
rhythmicas in poeta persequatur, quae ab ipsius poetae sententia alienae sunt.

465.

Tu mihi cognatus, tu parens, tu amicus, tu . . . - Garri modo.
Versus 496 nobis iterum praebet exemplum Havetianae nimis subtilis
in numerorum compositione postulanda rationis. Nulla nobis causa est,
cur a lectione libris tradita recedamus neque cum Bentleio 2) „mihi“
eiciemus neque coniecturam Havetii accipiemus, qui, ut figuram gradationis
efficiat, verborum ordinem ita mutavit:
Tu mihi cognatus, tu amicus, tu parens . . . — Garri modo.

 

 

lt E ¹) 3{³3alaestra hoc in versu domus intellegitur, in qua continuo amor exerceretur
a un. :
Haud similis virgost virginum nostrarum, quas matres student
Demissis umeris esse, vincto pectore, ut gracilae sient.
Plautus Bacchid. 65—66:
. . . .adu1escens homo
Penetrem me huius modi in palaestram, ubi damnis desudascitur‘?

ΓΔ) Bentl. in ed. sua p. 480: . . . iarn enim ex trochaicis nulla rerum mutatione
iambicus hic fit: Tu mihi cognatus. Tolle „mihi“ et rescribe:
Tu cognatus, tu parens, tu amicus, tu. Garri m0d0.

